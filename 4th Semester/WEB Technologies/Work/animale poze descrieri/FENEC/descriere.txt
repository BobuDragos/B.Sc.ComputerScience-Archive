Prezentare generală
 
Transparență
 
Informații vizitatori
 
Contact
 Grădina ZOO
ACASĂ
 
HARTA ZOO
 
ANIMALE
 
INFO
 
EDUCAȚIE
 
PROGRAM
SEARCH …
FENEC

(Vulpes zerda)

Clasa: Mamifere

Ordin: Carnivoră

Familie: Canidae

Gen: Vulpes

Specie: V. zerda

Habitat: deşert

Greutate: 0,7 – 1,6 kg

Lungimea corpului: 29 – 40 cm

Lungimea cozii: 20 – 30 cm

Lungimea urechilor: 10 – 15 cm

Hrană: animal omnivor (insecte, rozătoare, păsări mici, ouă, reptile, uneori fructe şi legume)

Protecția speciei: apare în Anexa II, CITES

Gestația: 50 – 53 zile

Număr pui: 2 – 4


GENERAL
Fenecul (Vulpes Zerda) este o specie de mamifer înrudit cu vulpea. Numele său uzual, fenec, provine din cuvântul arab fenek, care înseamnă vulpe, iar zerda provine din grecescul xeros, care înseamnă uscat. Acesta este cel mai mic reprezentant al familiei Canidelor.

Fenecul are urechile relativ mari, vârful cozii în nuanțe de negru. Are blana crem până la crem-gălbuie. Tălpile sale îmblănite sunt adaptate la mersul pe nisipul moale, fierbinte. E predominant nocturn.

Lucru neobișnuit printre vulpi, se asociază în grupuri de câte 10 indivizi, dar relațiile dintre aceștia nu sunt clare. Fiecare membru sapă o vizuină de câțiva metri în pământul moale. Împerecherea are loc în perioada ianuarie-februarie, iar puii rămân în vizuină timp de 2 luni. Sunt pe deplin maturi al 11 luni.

 


HABITAT
Reprezentanții acestei specii pot fi găsiți în deșertul Sahara, peninsula Sinai și deșertul Arabiei, fiind perfect adaptați la mediul arid.


HRANA
Fenecul în sălbăticie consumă 90% proteine care provin de la animale și insecte. Restul de 10% constă, în principal, din rădăcini pe care le găsește prin săpare. Hrana acestei vulpi variază, de la fructe și semințe la ouă, termite și șopârle.


CONSERVARE
Fenecul este vânat pentru blana sa. Este, de asemenea, prins și ținut ca animal de companie.

Începând cu anul 2001, exemplare de Fenec sunt adăpostite în grădinile zoologice în scopul creșterii captive, cercetării și educației.

Fenecul apare în Anexa II, CITES.

LA ZOO BUCURESTI
Două exemplare de Fenec se află la Zoo București.

Politica de cookies Termeni și condiții Adresa: Vadul Moldovei 4, Bucuresti Email: contact@bucurestizoo.ro Preț bilete Facebook
Site-ul bucurestizoo.ro utilizează fișiere de tip Cookie pentru a vă oferi o experiență mai bună atunci când navigați pe siteul nostru. Această prelucrare se bazează pe consimțământul dumneavoastră exprimat pe site sau prin setările din browserul dumneavoastră.