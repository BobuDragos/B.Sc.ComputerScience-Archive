Prezentare generală
 
Transparență
 
Informații vizitatori
 
Contact
 Grădina ZOO
ACASĂ
 
HARTA ZOO
 
ANIMALE
 
INFO
 
EDUCAȚIE
 
PROGRAM
SEARCH …
Regn: Animalia

Încrengătura: Chordata

Subîncrengătura: Vertebrata

Clasa: Reptilia

Ordin: Testudines

Subordin: Cryptodira

Familie: Testudinidae

Gen: Chelonoidis

Specia: Geochelone carbonaria

Dimensiuni: 30-40 cm


GENERAL
Țestoasa cu labe roșii este o specie de țestoase din nordul Americii de Sud. Carapacea țestoasei este de culoare închisă, în formă de pâine, cu câte o porțiune de culoare deschisă în mijlocul fiecărei bucăți din carapace care variază de la galben la roșu închis. Se observă diferențe între țestoasele cu labe roșii în funcție de zona de habitat. Sunt din ce în ce mai cunoscute drept animale de companie făcându-Ie, astfel, să fie vulnerabile la extincție.

Țestoasele cu labe roșii prezintă variații în privința culorilor și formei carapacei în funcție de gen, regiune și individ. Carapacele adulților sunt, în general, ovale și alungite cu laturi aproape paralele, deși laturile carapacei la masculi pot fi puțin curbate spre interior.

Ouăle, puii și țestoasele tinere sunt hrană pentru mulți prădători, dar principalele amenințări sunt jaguarii și oamenii.

HABITAT
Habitatul lor natural variază de la savană, de-a lungul căilor navigabile, până la marginile pădurilor din jurul Bazinului Amazonian, incluzând astfel zone cu temperaturi sezoniere relativ constante, apropiate de 30 de grade Celsius, care, rareori, sunt mai mici de 20 de grade, în general, cu o umiditate ridicată și o cantitate mare de precipitații.

HRANA
Țestoasele cu labe roșii fac parte din categoria speciilor omnivore, având o dietă bazată pe un sortiment larg de plante, în special fructe, dar include și ierburi, flori, ciuperci și nevertebrate.

CONSERVARE
Chelonoidis carbonaria nu a fost evaluată de către Uniunea Internațională pentru Conservarea Naturii (IUCN), cu toate acestea, numeroase populații insulare sunt probabil în declin serios, deoarece pierderea habitatelor și  vânătoarea reprezintă o amenințare gravă în întreaga sa zonă geografică. Chelonoidis carbonaria apare în numeroasele rezervații de faună și parcuri naționale în întreaga sa zonă geografică.

LA ZOO BUCURESTI
La Zoo București puteți admira patru exemplare de țestoase cu labe roșii.

Politica de cookies Termeni și condiții Adresa: Vadul Moldovei 4, Bucuresti Email: contact@bucurestizoo.ro Preț bilete Facebook
Site-ul bucurestizoo.ro utilizează fișiere de tip Cookie pentru a vă oferi o experiență mai bună atunci când navigați pe siteul nostru. Această prelucrare se bazează pe consimțământul dumneavoastră exprimat pe site sau prin setările din browserul dumneavoastră.