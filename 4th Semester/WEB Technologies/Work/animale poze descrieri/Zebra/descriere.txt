Prezentare generală
 
Transparență
 
Informații vizitatori
 
Contact
 Grădina ZOO
ACASĂ
 
HARTA ZOO
 
ANIMALE
 
INFO
 
EDUCAȚIE
 
PROGRAM
SEARCH …
Zebra

Clasă: Mammalia

Ordin: Perissodactyla

Familie: Equidae

Gen: Equus

Specie: Equidae

Răspândire: Africa

Dimensiuni: 1,3-1,5 m

Greutate: 250 – 450 kg

Perioada de gestație: 12 – 14 săptămâni

Număr pui la naștere: 1

Speranța de viață în captivitate: 25 ani


GENERAL
Zebrele sunt ecvidee, au un auz și o vedere excelentă și se pot deplasa cu o viteză de până la 56 kilometri pe oră. Lovitura lor puternică poate provoca vătămări grave unui prădător, cum ar fi un leu, o hienă sau un câine sălbatic african. De obicei, masculul, avertizează dacă apropie vreun pericol și rămâne în partea din spate a grupului pentru a îl apăra împotriva prădătorilor, dacă este necesar, în timp ce femelele și puii fug.

Zebrele sunt albe cu dungi negre sau negre cu dungi albe? Aparent, aceasta este cea mai răsunătoare întrebare atunci când vine vorba despre frumoasele animale. Acestea sunt vazute, în general, că au straturi albe cu dungi negre (uneori maro). Asta pentru ca daca te uiti la cele mai multe zebre, dungile se încheie pe burtă şi spre interiorul picioarelor, iar restul corpului este alb. Cu toate acestea, unele zebre se nasc cu variații genetice care le fac sa fie negre cu dungi albe.

Dungile, pe lângă aspectul estetic minunat, au şi un rol practic. Acestea servesc ca o modalitate de protecţie împotriva prădătorilor. Astfel, când zebrele sunt în grupuri iar un animal prădător le dă târcoale, acestea încep să alerge grupate, dungile creând un efect de iluzie optică care face aproape imposibilă urmărirea de către un prădător a unui singur animal din grupul respectiv. În plus, ca şi o curiozitate: ştiaţi că nu există două zebre cu acelaşi format al dungilor? Fiecare este unică în felul ei.

Ar putea părea că există un singur tip de zebre, dar există trei specii diferite: zebrele de stepă, zebrele de munte și zebrele Grevy. Fiecare din speciile de mai sus au diferite tipuri de dungi, de la îngustă până la lată. De fapt, cu cât mergem mai spre sud, pe câmpiile din Africa, cu atât mai diferite sunt formele dungilor de pe zebre. Forma de bază a zebrelor – un cap mare, gât robust, picioare lungi, o bandă dorsală de-a lungul coloanei vertebrale și o coadă mare.

.


HABITAT
Zebrele Grevy trăiesc în habitatele semi-aride ale pășunilor din Kenya, Etiopia și Somalia. Zebrele de munte, după cum sugerează și numele lor, locuiesc în Namibia și Angola pe stânci şi teren stâncos arid. Zebrele de stepă, care sunt cele mai abundente dintre cele trei specii de zebră, se găsesc din pășunile din Africa de Est până în micile păduri din sudul Africii. Ele sunt unul dintre cele mai adaptabile ierbivore din Africa


HRANA
Zebrele sunt animale ierbivore și se hrănesc mai ales prin pășunat, deși uneori nu refuză nici frunzele și tulpinile tufișurilor. Ele se hrănesc  pentru mai multe ore în fiecare zi, folosind dinții puternici din față pentru a tăia vârful ierbii, urmând ca dinții din spate să zdrobească și mănânce hrana. Timpul foarte mare pe care îl petrec în mestecarea hranei duce la erodarea dinţilor din spate, însă aceştia continuă să crească toată viaţa.
În perioada de secetă, grupurile de zebre trebuie să migreze distanţe mari pentru a găsi hrana şi apa. Cele mai multe zebre sunt considerate nomade, fără un teritoriu specific bine delimitat.


CONSERVARE
Cu o populație sălbatică de aproximativ 25.000 de exemplare, zebra montană este clasificată ca fiind amenințată. Zebra de munte din Cape a ajuns foarte aproape de dispariție ca urmare a vânării și a concurenței cu bovinele domestice. În 1937, Parcul Național pentru zebrele de munte a fost înființat în Africa de Sud, unde au rămas doar 47 de zebre de munte Cape. Numarul lor a crescut acum la câteva sute, majoritatea fiind încă în parcul național. Zebrele Grevy sunt pe cale de dispariție. Populatia  a fost distrusă de focarele de antrax, scăzând rândurile sale la o populație sălbatică estimată de 2.250.


LA ZOO BUCUREȘTI
La Zoo București puteți admira un exemplar minunat din această specie!

Politica de cookies Termeni și condiții Adresa: Vadul Moldovei 4, Bucuresti Email: contact@bucurestizoo.ro Preț bilete Facebook
Site-ul bucurestizoo.ro utilizează fișiere de tip Cookie pentru a vă oferi o experiență mai bună atunci când navigați pe siteul nostru. Această prelucrare se bazează pe consimțământul dumneavoastră exprimat pe site sau prin setările din browserul dumneavoastră.