Prezentare generală
 
Transparență
 
Informații vizitatori
 
Contact
 Grădina ZOO
ACASĂ
 
HARTA ZOO
 
ANIMALE
 
INFO
 
EDUCAȚIE
 
PROGRAM
SEARCH …
URSUL BRUN

(Ursus arctos)

Clasa: Mammalia

Ordin: Carnivora

Familie: Ursidae

Gen: Ursus

Specie: arctos

Distribuție: Asia, Africa, Europa, America de Nord

Dimensiuni: înălțime cuprinsă între 190 – 240 cm

Greutate: 400 kg

Maturitatea sexuală: 3 ani

Reproducerea: aprilie – iunie

Perioada de gestație: 7 – 8 luni

Număr pui la naștere: 1 – 5

Greutatea la naștere: 400 – 500 g

Speranța de viață: 30 – 35 ani

Status de conservare: vulnerabil


GENERAL
Ursul brun are blana deasă cu peri moi, mai lungi pe față, abdomen și mai scurt pe bot. Acesta are culoarea blănii variabilă în funcție de anotimp și vârstă, de la cafeniu-curat, cafeniu-galben sau cafeniu-roșcat, până aproape negru, negricios sau pestriț. Lungimea părului variază în funcție de anotimp: cea mai mare este în decembrie până în aprilie – mai și cea mai mică în iulie – septembrie. Lungimea părului de iarnă este de 8-9 cm pe spate.

Îl întâlnim în țara noastră în partea de nord, în Munții Rodnei și Maramureșului, și de la 1000 m în sus, cu un regim de hrană mai mult carnivor și îl mai întâlnim la înălțimi mai mici de 1000 m unde se hrănește mai ales cu vegetale.

În tinerețe are un guler alb îngust, cu marginile bine limitate, care către bătrânețe se lățește, devine galben sau galben-cafeniu, până nu se mai recunoaște.


HABITAT
Ursul brun mai este răspândit de asemenea, în America de Nord (Alaska, Canada), cât și în Rusia, unde există cea mai mare populație (120.000). În afara României, în Europa se mai găsesc efective în Scandinavia, Polonia, Cehia și Slovacia, cât și în Franța sau Spania (în Munții Pirinei). Aici numărul de urși bruni este foarte redus – doar câteva zeci de exemplare. În Insulele Britanice a dispărut.

În Europa există 14.000 de urși bruni în zece țări. Se estimează că au mai rămas doar 20-25 de animale în Munții Pirinei, pe o porțiune cuprinsă între Franța, Spania și Andorra, și în jur de 85-90 de animale în Asturia, Cantabria, Galiția și Leon. În Bulgaria există o populație de 900-1.200 de exemplare, în Slovacia numărul urșilor este estimat la 600-800 de animale, în Slovenia sunt în jur de 500-700 și în Grecia au mai rămas aproximativ 200 de urși.

Nordul Europei este habitatul unei populații însemnate de urși, cu 2.500 de animale în Suedia, în jur de 1.600 în Finlanda, circa 700 în Estonia și 70 de urși în Norvegia.

În România, ursul brun se găsește din cele mai vechi timpuri. Până în prima jumătate a sec. XIX se găsea în întreaga țară, din Delta Dunării până în Carpați. Din păcate, a fost exterminat din zonele de câmpie, pentru a nu împiedica agricultura extensivă și creșterea extensivă a vitelor, pescuitul extensiv și alte practici similare din secolul XIX.


HRANA
Ursul brun în tinerețe se hrănește cu ghida, jir, mere pădurețe, zmeură, afine, miere de albine, iarbă fragedă, ovăz porumb necopt, diferite rădăcini. Către bătrânețe, ursul brun se hrănește cu oi, pești, păsări și ouăle acestora, iar la nevoie cu cadavre care n-au intrat în putrefacție


CONSERVARE
Acțiunile de conservare a urșilor bruni variază foarte mult, în funcție de regiuni. Populațiile mari din această specie (în Rusia, Japonia, Canada, Alaska și părți din estul și nordul Europei) sunt vânate în mod legal și astfel sunt incluse în categoria animalor pentru vânătoare. Normele de vânătoare, concepute în mod obișnuit pentru a asigura o recoltă durabilă de urși, variază în funcție de zone, dar implică adesea o loterie pentru un număr limitat de permise (un sistem de cote) și o lungime limitată a sezonului. Astfel populațiile de urși sunt sub un control strict.



România se bucură de cea mai însemnată populație de urși din Europa, care numără circa 6300 de exemplare. Pe teritoriul Uniunii Europene, urșii sunt protejați prin Directiva Habitat care este obligatorie pentru toate statele membre și care îi include pe lista speciilor de animale protejate, care nu pot fi vânate în scop de agrement. Cu toate acestea, țări precum Suedia, Finlanda, România, Estonia, Bulgaria, Slovenia , Slovacia, Bulgaria și Croația se folosesc în mod curent de prevederile articolului 16 din Directivă care permite derogări pentru alocarea unui număr limitat de exemplare care pot fi vânate.  Din 2016, WWF susține singurul Orfelinat de urși din Europa, denumit oficial Centrul de Reabilitare a Urșilor Orfani, ce a salvat în 10 ani peste 100 de pui de urs.(sursa: http://www.wwf.ro/ce_facem/specii/ursul_brun/)



 

 

LA ZOO BUCUREȘTI
La Zoo București puteți admira un exemplar minunat de urs brun.


Politica de cookies Termeni și condiții Adresa: Vadul Moldovei 4, Bucuresti Email: contact@bucurestizoo.ro Preț bilete Facebook
Site-ul bucurestizoo.ro utilizează fișiere de tip Cookie pentru a vă oferi o experiență mai bună atunci când navigați pe siteul nostru. Această prelucrare se bazează pe consimțământul dumneavoastră exprimat pe site sau prin setările din browserul dumneavoastră.