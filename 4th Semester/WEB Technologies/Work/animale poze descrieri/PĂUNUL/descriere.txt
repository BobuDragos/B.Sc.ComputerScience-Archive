Prezentare generală
 
Transparență
 
Informații vizitatori
 
Contact
 Grădina ZOO
ACASĂ
 
HARTA ZOO
 
ANIMALE
 
INFO
 
EDUCAȚIE
 
PROGRAM
SEARCH …
PĂUNUL

(Pavo cristatus)

Clasa: Aves

Ordin: Galliformes

Familia: Phasianidae

Gen: Pavo

Specie: P. cristatus

Distribuție: originar din Sri Lanka și India, însă poate fi găsit și în Pakistan, Nepal, Myanmar, Java, Sri Lanka, Malaezia.

Habitat: preferă pădurile de foioase și cele deschise, zonele în care există o sursă de apă și care se află la o anumită distanță de oameni.

Dimensiuni: 0,86 – 2,12 m.

Greutate: 2,7 – 6 kg.

Maturitate sexuală: 3 ani.

Perioada de incubație: 28 zile

Reproducere: există o semnificativă legătură între coada păunului și succesul împerecherii. Acest lucru este important pentru că femela alege masculii care au trene elaborate. Masculii petrec mult timp îngrijindu-și și protejându-și trena, ferind-o de prădători. Succesul împerecherii depinde și de cât de multe „ochiuri” (numite oceli) există pe coada păunului. Femelele aleg un mascul cu multe ocelii pentru ca puii să moștenească aceste caracteristici, crescându-le, astfel, șansa de supraviețuire.

Număr pui: 3 – 5 pui

Hrană: pasăre omnivoră, consumând insecte, viermi, termite, șopârle, broaște și șerpi, însă, și  petale de flori, cereale, iarbă, și muguri de bambus

Speranța de viață: 16 – 25 de ani

Prădători: pisicile mari, zibete, tigrii, leoparzii, câinii sălbatici și șacalii

Status de conservare: risc scăzut


GENERAL
Păunul sau Pavo cristatus, o pasăre mare și colorată, este o specie de păun originar din sudul Asiei, dar introdusă în multe alte părți ale lumii.

Păunul este una dintre cele mai spectaculoase păsări de vânat. Masculul are penajul de pe corp albastru irizat și o trenă lungă pe care o desface în formă de evantai atunci când curtează femelele. Trena nu este o coadă adevărată. Ea este compusă din pene alungite care acoperă, de fapt, coada, fiecare terminându-se cu un ”ochi” viu colorat. Femela este relativ ștearsă, cu o trenă mult mai scurtă și fără ”ochi”.


HABITAT
Păunul este o pasăre originară din sudul Asia. Trăiește, în special, sub o altitudine de 1.800 metri și, în cazuri rare, a fost văzută la aproximativ 2.000 de metri.  Acesta trăiește în pădurile umede și uscate de foioase, dar se poate adapta și în regiunile cultivate și în jurul habitatelor umane. Pe lângă arealul său nativ, pasărea a fost introdusă de oameni în Statele Unite ale Americii, America de Sud, Europa și în alte părți ale lumii.  În cazuri izolate, păunul a fost observat și în zone cu un climat mai aspru, cum ar fi cel din nordul Canadei.


HRANA
Păunul este o pasăre omnivoră și mănâncă semințe, insecte, fructe, mamifere mici și reptile mici. Păunii se hrănesc cu șerpi mici, și păstrează distanța față de reptilele mai mari.  În unele zone, un procent mare din mâncarea lor este alcătuită din fructele căzute la sol.  În jurul zonelor cultivate, păunul se hrănește cu arahide, roșii, nuci, chili și chiar banane.


CONSERVARE
Păunul  se regăsește  pe scară largă, în sălbăticie, în sudul Asiei. Este protejat în multe țări, atât cultural, cât și prin lege, de exemplu, în India. Estimările conservatoare ale populației de păuni i-au situat la peste 100.000 exemplare.


LA ZOO BUCUREȘTI
La Zoo București puteți admira 10 exemplare de Păuni.

Politica de cookies Termeni și condiții Adresa: Vadul Moldovei 4, Bucuresti Email: contact@bucurestizoo.ro Preț bilete Facebook
Site-ul bucurestizoo.ro utilizează fișiere de tip Cookie pentru a vă oferi o experiență mai bună atunci când navigați pe siteul nostru. Această prelucrare se bazează pe consimțământul dumneavoastră exprimat pe site sau prin setările din browserul dumneavoastră.