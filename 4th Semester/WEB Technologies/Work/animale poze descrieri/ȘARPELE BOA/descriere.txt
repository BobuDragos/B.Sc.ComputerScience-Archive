Prezentare generală
 
Transparență
 
Informații vizitatori
 
Contact
 Grădina ZOO
ACASĂ
 
HARTA ZOO
 
ANIMALE
 
INFO
 
EDUCAȚIE
 
PROGRAM
SEARCH …
ȘARPELE BOA

(Boa constrictor)

Clasa: Reptilia

Ordin: Squamata

Familie: Boidae

Gen: Boa

Specie: Boa constrictor

Distribuție: America Centrală și de Sud, unele insule din Caraibe

Dimensiuni: 1,5 – 4 m

Greutate:

– masculul: 15 kg

– femela: 40 kg

Maturitate sexuală: 1.8m -3 m    

Număr pui la naștere: 10-60

Speranța de viață: 25 – 30 ani


GENERAL
Boa este o specie de șarpe carnivor neveninos din genul Boa, familia Boidae, foarte adaptabil, care trăiește într-o mare varietate de habitate, de la pădurile tropicale la savana uscată.

în pădurile tropicale umede, savanele și culturile de trestie de zahăr din America Centrală și de Sud, dar și în Antilele mici și în insulele mici de-a lungul coastelor Mexicului, Americii Centrale și Americii de Sud.

Boa este un șarpe mare, cu cap îngust și bot ascuțit. Culoarea variază de la negru (boa argentinian) sau verde-măsliniu (boa central-american) la roz sau gri-argintiu (boa din Insula Hog, Caraibe), cu coada într-o nuanță contrastantă. Toți au aceleași marcaje transversale negre de-a lungul părții dorsale, acestea devenind, uneori, de un roșu întunecat spre coadă. Culoarea și marcajele au scopul de a contribui la fragmentarea siluetei șarpelui, permițându-i, astfel, să se confunde cu mediul.

Se cațără bine, dar vânează și pe sol. Este și un abil înotător. Retras și lent în mișcări, poate fi activ ziua sau noaptea.

Se consideră că există 10 subspecii.


HABITAT
Boa comun trăiește în pădurile tropicale umede, savanele și culturile de trestie de zahăr din America Centrală și de Sud, dar și în Antilele mici și în insulele mici de-a lungul coastelor Mexicului, Americii Centrale și Americii de Sud.

Boa se simte bine într-o mare varietate de medii înconjurătoare, de la junglă până la semideșerturile aride. Preferă, totuși, să trăiască în junglă profitând de umezeală și temperatură, protecție împotriva prădătorilor naturali și cantitatea mare de pradă disponibilă. Este de obicei găsit în sau pe lângă râuri și cursuri de apă, fiind un înotător bun. Boa poate ocupa de asemenea vizuinile mamiferelor de mărime medie, unde se ascunde de inamicii săi naturali.


HRANA
Boa se hrănește cu o varietate largă de mamifere mici și medii și păsări. Exemplarele tinere mănâncă șoareci mici, păsări, lilieci, șopârle și amfibieni, încolăcindu-și trupul musculos și sufocând prada înainte de a o înghiți întreagă. Mărimea prăzii crește odată ce înaintează în vârstă și devin mai mari.

Boa sunt prădători de pândă – așteaptă ca victimele să se apropie și apoi atacă. Cu toate acestea, desfășoară și o vânătoare activă, mai ales în regiunile în care hrana este rară. Acest tip de vânătoare se desfășoară, în principal, noaptea.


CONSERVARE
Deși, după pitonul reticulat, boa constrictor este șarpele cel mai des vânat pentru confecționarea de produse din piele de șarpe, cum ar fi pantofi, genți și alte obiecte de îmbrăcăminte, totuși nu este în pericol de dispariție.


LA ZOO BUCURESTI
Colecția Zoo București cuprinde 9 exemplare din această specie!

Politica de cookies Termeni și condiții Adresa: Vadul Moldovei 4, Bucuresti Email: contact@bucurestizoo.ro Preț bilete Facebook
Site-ul bucurestizoo.ro utilizează fișiere de tip Cookie pentru a vă oferi o experiență mai bună atunci când navigați pe siteul nostru. Această prelucrare se bazează pe consimțământul dumneavoastră exprimat pe site sau prin setările din browserul dumneavoastră.