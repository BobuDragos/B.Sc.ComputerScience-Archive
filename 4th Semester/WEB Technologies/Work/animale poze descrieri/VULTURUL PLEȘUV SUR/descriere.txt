Prezentare generală
 
Transparență
 
Informații vizitatori
 
Contact
 Grădina ZOO
ACASĂ
 
HARTA ZOO
 
ANIMALE
 
INFO
 
EDUCAȚIE
 
PROGRAM
SEARCH …
VULTURUL PLEȘUV SUR

Gyps fulvus

Regn: Animalia

Încrengătură: Chordata

Subîncrengătură: Vertebrata

Clasa: Aves

Supraordin: Neognathae

Ordin: Falconiformes

Familie: Accipitridae

Gen: Gyps/Haliaeetus

Speranța de viață: 41,4 ani

Greutate: 6,2-10,5 kg mascul; 6,5-11,3 kg femela

Înălțime: 95-110 cm

Lungimea aripilor: 2,3-2,8 m


GENERAL
Vulturul pleșuv sur este un vultur de dimensiuni mari din Lumea Veche aparținând familiei Accipitridae. Mai este cunoscut și sub denumirea de grifon eurasian. Asemenea celorlalți vulturi, este un gunoier, un necrofag, hrănindu-se, în mare parte, cu cadavrele animalelor pe care le găsește în zonele deschise, adesea zburând în cârduri.

Vulturul pleșuv are capul acoperit cu puf alb, gâtul golaș, ciocul puternic, cu vârful ascuțit și încovoiat peste mandibula inferioară.  Are penele de culoare brună-roșcată mai deschisă pe abdomen. Aripile vulturului sunt scurte și rotunjite, coada este lungă, ghearele sunt ascuțite și înconvoiate.

Își construiește cuibul pe stânci, astfel acoperirea spațiilor deschise și disponibilitatea animalelor moarte de-a lungul a zeci de kilometri este mare. Uneori, se pot grupa și pot forma colonii libere.

Trăiește pe versanții munților din sudul Europei, nordul Africii și din Asia. Vulturul pleșuv depune un singur ou pe an. Puii, precum și cei aflați, încă, în creștere pot migra sau se pot deplasa pe distanțe lungi.

Studiile au arătat că vulturii pleșuvi își folosesc capetele lor golașe pentru a-și regla temperatura corporală, atât la temperaturi extrem de scăzute, cât și în perioadele caniculare, nefiind necesar să caute adăpost în aceste situații. De asemenea, s-a mai observat că pot tolera temperaturile crescute ale corpului ca răspuns la temperaturile ambientale ridicate. Prin schimbarea temperaturii corpului, vulturii își minimizează pierderile de apă și de energie.

În privința hrănirii, prin studierea comportamentului în funcție de vârstă, s-a constatat că vulturii adulți sunt înclinați să manifeste un comportament agresiv, ca semn de dominare, în comparație cu alte categorii de vârstă. Prin compararea vulturilor masculi cu vulturii femele, nu s-a observat nicio diferență în comportamentul competitiv.

Populația europeană este estimată a fi în jur de 32400-34400 de perechi, care echivalează cu 64800-68800 adulți. Aproximativ 10% din populația globală de vulturi pleșuvi suri se plasează în Europa. Așadar, populația din zona europeană se află în creștere, în timp ce în zona Asiei centrale populația este stabilă. În Africa de Nord și Turcia s-a constatat o scădere a numărului de vulturi din cauza persecuțiilor, vânătorii lor, otrăvirii și reducerii cantității de mâncare din cauza strămutării fermelor.

HABITAT
Vulturul pleșuv sur este o pasăre răpitoare de zi de talie mare care trăiește în zonele împădurite montane din nord-vestul Africii, Peninsula Iberică, sud-estul Europei, Turcia, Orientul Mijlociu, sud-vestul Asiei. Este răspândit la altitudini de până la 3000 m.

Este o specie dispărută de pe teritoriul României.

Vulturul pleșuv sur este o pasăre răpitoare de zi de talie mare care trăiește în zonele împădurite montane din nord-vestul Africii, Peninsula Iberică, sud-estul Europei, Turcia, Orientul Mijlociu, sud-vestul Asiei. Este răspândit la altitudini de până la 3000 m.
Este o specie dispărută de pe teritoriul României.


HRANA
Vulturul pleșuv sur se hrănește, în special, cu hoituri de mamifere mari, găsite în spațiile deschise.

CONSERVARE
Principala cauză a declinului rapid al populației de vulturi pleșuvi este reprezentată de consumul de momeli otrăvite, plasate de oameni în spațiile populate de vulturi. Prin eforturile de conservare a vieții sălbatice s-a încercat sporirea gradului de conștientizare a consecințelor letale ale folosirii momelilor otrăvite în mod ilegal, prin educarea populației în acest sens.

Cu toate acestea, specia nu este amenințată cu dispariția, încadrându-se, potrivit IUCN, la risc scăzut.

 

LA ZOO BUCUREȘTI
La Zoo București, puteți admira un exemplar minunat din această specie!



Politica de cookies Termeni și condiții Adresa: Vadul Moldovei 4, Bucuresti Email: contact@bucurestizoo.ro Preț bilete Facebook
Site-ul bucurestizoo.ro utilizează fișiere de tip Cookie pentru a vă oferi o experiență mai bună atunci când navigați pe siteul nostru. Această prelucrare se bazează pe consimțământul dumneavoastră exprimat pe site sau prin setările din browserul dumneavoastră.