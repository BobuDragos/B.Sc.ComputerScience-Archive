Prezentare generală
 
Transparență
 
Informații vizitatori
 
Contact
 Grădina ZOO
ACASĂ
 
HARTA ZOO
 
ANIMALE
 
INFO
 
EDUCAȚIE
 
PROGRAM
SEARCH …
ȚESTOASA LEOPARD

Goechelone pardalis

Regn: Animalia

Încrengătura: Chordate

Clasa: Sauropsida

Ordin: Testudines

Subordin: Cryptodira

Familie: Testudinidae

Gen: Stigmochelys

Specie: S. pardalis


GENERAL
Țestoasele sunt o specie de reptile care supraviețuiește și astăzi. Au apărut acum aproximativ 200 de milioane de ani, timp în care au evaluat în mică măsură. Principala lor trăsătură caracteristică este carapacea, țestul care protejează părțile moi ale corpului, oferind protecție și camuflaj împotriva prădătorilor.

Toate țestoasele au un țest, patru membre și maxilarul prevăzut cu un cioc cornos. Țestul este format dintr-o parte superioară (carapace), și una inferioară (plastron), unite printr-o punte între membrele anterioare și posterioare, pe fiecare parte a corpului.

Țestoasele nu au dinți, maxilarele lor sunt puternice și ascuțite și cu ajutorul lor mărunțesc hrana.

Țestoasa leopard este o țestoasă mare din Africa de Est și de Sud. Este o specie de reptilă care preferă habitatele nisipoase de coastă până la cele de pășune și semideșert. În deșerturile aride este rar întâlnită. Se poate îngropa în sol, în vizuini abandonate de vulpi sau șacali pentru a hiberna sau pentru a se feri de căldura excesivă. Țestoasele leopard nu sapă altfel decât să construiască cuiburi în care să depună ouă. Femela sapă cu membrele posterioare o groapă alungită, urinând pentru a înmuia solul tare și depune 3-6 serii de câte 5-30 de ouă la interval de o lună.

Carapacea acestei țestoase este gălbuie, cu marcaje răzlețe, închise la culoare. Carapacea poate atinge lungimi de 70 cm, este boltită, cu laterale verticale. Pe scuturile carapacei, se pot observa inele de creștere.

Membrele țestoasei leopard sunt scurte și cilindrice. Gâtul este drept și scurt; țestoasa îl pliază  sub forma literei S sub carapace, capul părând că se retrage drept înapoi.

 

 


HABITAT
Această specie este răspândită în regiunile aride și de savană din Africa de Est și de Sud, care se întind de la Sudanul de Sud și Somalia, în Africa de Est până în Africa de Sud și Namibia. Țestoasele leopard sunt, în general, absente în regiunile umede din pădurile din Africa Centrală.


HRANA
Țestoasele leopard sunt erbivore; dieta lor este compusă dintr-o mare varietate de plante, uscate sau suculente, inclusiv fructe căzute, ciuperci. Semințele plantelor trec nedigerate prin intestin, astfel încât țestoasele leopard joacă un rol semnificativ în dispersarea semințelor. În mod normal, sunt active în timpul zilei, dar mai puțin active, când temperaturile sunt excesiv de ridicate sau în timpul sezonului rece.


CONSERVARE
Țestoasa leopard este o specie larg răspândită. Activitățile umane, inclusiv în agricultură, consumul și, în special, exploatarea comercială în comerțul cu animale de companie, sunt amenințări potențiale, dar nu au provocat, încă, scăderi semnificative ale populației.

LA ZOO BUCURESTI
La Zoo București o țestoasă leopard își așteaptă vizitatorii.

Politica de cookies Termeni și condiții Adresa: Vadul Moldovei 4, Bucuresti Email: contact@bucurestizoo.ro Preț bilete Facebook
Site-ul bucurestizoo.ro utilizează fișiere de tip Cookie pentru a vă oferi o experiență mai bună atunci când navigați pe siteul nostru. Această prelucrare se bazează pe consimțământul dumneavoastră exprimat pe site sau prin setările din browserul dumneavoastră.