Prezentare generală
 
Transparență
 
Informații vizitatori
 
Contact
 Grădina ZOO
ACASĂ
 
HARTA ZOO
 
ANIMALE
 
INFO
 
EDUCAȚIE
 
PROGRAM
SEARCH …
Lebăda neagră

Cygnus atratus

Clasa: Aves

Ordin: Anseriformes

Familie:Anatidae

Gen: Cygnus

Specie: Cygnus atratus

Lebedele negre sunt originare din Australia (inclusiv Tasmania) și au fost introduse în Noua Zeelandă, Europa și America de Nord. Lebedele negre se găsesc în principal în zonele umede din sudul Australiei și tind să evite tropicile nordice. Acestea pot fi găsite și în restul Australiei de sud și în sud-estul Tasmaniei. După ce au fost introduse în Europa ca animale de companie, pot fi găsite acum în sălbăticie.

 



Lebăda neagră este mai mică decât o lebadă de vară, având o lungime a corpului de 110-140 cm, anvergura de 160-200 cm, masa corporala medie de 6,2 kilograme. Penajul este negru cu varfuri albe de aripă, vizibile in zbor. Ciocul este rosu cu o banda alba subterminală.

Lebedele negre trăiesc în zonele cu lacuri, râuri și mlaștină, preferând habitatele cu vegetație acvatică. În timp ce habitatul lor natural este acvatic, acestea se găsesc uneori în zone terestre, cum ar fi pășuni uscate sau câmpuri inundate atunci când hrana este foarte greu de găsit.

Lebedele negre sunt monogame și de multe ori au același partener pentru viață. Ele sunt teritoriale și se află în perechi solitare atunci când se împerechează. Specia nu migrează.



 

Hrana lebedelor negre este formată din plantele acvatice, iar ocazional pot mânca insecte.

În Australia, specia se înmultește în perioada februarie-septembrie. Cei doi părinți clocesc între patru și șapte ouă timp de 35-48 de zile. Ambii părinți au grijă de pui, pănă când aceștia părăsesc cuibul.

În prezent specia nu este amenințată, fiind identificate populații mari de lebede negre. Cu toate acestea în Austrialia există reglementări legale care impun protecția specie. Conform IUCN populația globală este estimată la 100,000-1,000,000 exemplare(Wetlands International 2006), în timp ce populația din Japonia a fost estimată la 100-10,000 de perechi.

La Zoo București puteți admira o pereche minunată de lebădă neagră!

 



 


Politica de cookies Termeni și condiții Adresa: Vadul Moldovei 4, Bucuresti Email: contact@bucurestizoo.ro Preț bilete Facebook
Site-ul bucurestizoo.ro utilizează fișiere de tip Cookie pentru a vă oferi o experiență mai bună atunci când navigați pe siteul nostru. Această prelucrare se bazează pe consimțământul dumneavoastră exprimat pe site sau prin setările din browserul dumneavoastră.