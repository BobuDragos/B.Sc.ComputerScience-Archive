Prezentare generală
 
Transparență
 
Informații vizitatori
 
Contact
 Grădina ZOO
ACASĂ
 
HARTA ZOO
 
ANIMALE
 
INFO
 
EDUCAȚIE
 
PROGRAM
SEARCH …
CERCOPITECUL DE SAVANĂ
(Chlorocebus aethiops)

 

Clasa: Mammalia

Ordin: Primates

Familie: Cercopithecidae

Gen: Chlorocebus

Specie: aethiops

Răspândire: din Senegal până în Etiopia și din Africa de Sud până în nord-estul Africii

Dimensiuni: 400 – 650 mm

Greutate: 3-8 kg

Perioada de gestație: 165 zile

Număr pui la naștere:  1

Speranța de viață: 30 ani


GENERAL
Cercopitecii de savană sunt o specie activă și agilă de maimuțe, care se găsesc în întreaga Africa Subsahariană, și care se aventurează, ocazional, în zonele urbane în căutarea hranei. Călătoresc în grupuri mari, numite trupe, și își petrec zilele în căutarea hranei și găsirea unor locuri de odihnă confortabile și sigure.
Sunt specii interesante, cărora le place să stea la înălțime în copaci. Au sprâncenele și pântecele albe, chipurile negre, iar blana are o nuanță verde. Datorită culorii lor interesante, acestea sunt uneori numite “maimuțe verzi”. Sunt ușor de recunoscut după fețele, mâinile și picioarele acoperite cu piele neagră.

Felinele mari, cum ar fi leoparzii, precum și hienele, vulturii și șerpi, sunt doar câteva dintre animalele care atacă cercopitecii. Câinii domestici reprezintă o amenințare gravă la adresa cercopitecului, la fel, ca și oamenii care vânează maimuțele, în special, pentru carne.

Comunicarea în cadrul grupului este esențială atunci când vine vorba de evitarea prădătorilor. Cercopitecii apelează la o mare varietate de semnale sonore de alarmă care sunt folosite pentru a îi avertiza pe ceilalți despre pericolul potențial. Fiecare apel provoacă un răspuns diferit, cum ar fi fuga în copaci sau privirea spre cer pentru a fi conștient de pericolul de sus.

Acestea sunt animale extrem de sociabile, călătoresc în grupuri mici și sunt una dintre puținele specii care au grupuri multi-masculine. Masculii de rang înalt își demonstrează locul în ierarhie, plasându-și coada în poziție verticală, rigidă, și plimbându-se pe lângă masculii de rang inferior.


HABITAT
Considerat unul dintre primatele cele mai răspândite în Africa, cercopitecii se pot adapta cu ușurință la o varietate de habitate. De obicei, în grupuri de până la 30 de indivizi, aceste maimuțe agile trăiesc la marginea pădurilor și chiar în mijlocul habitatelor de stepă cu vegetație arbustivă, din toată Africa subsahariană și întotdeauna în jurul unor surse de apă permanente.

HRANA
Cercopitecii sunt omnivori, cu un accent puternic pe fructe. Hrana lor, adesea, include insecte, materie vegetală și, uneori, ouă, mamifere și păsări mici.

CONSERVARE
Cauzele principale de amenințare a speciei constau în defrișările masive și distrugerea habitatului natural. Sunt incluși în cadrul Anexei II Cites, iar conform clasificării IUCN nu sunt amenințați cu dispariția. Din păcate, aceste animale sunt capturate și vândute ca animale de companie.

LA ZOO BUCUREȘTI
Karina este ambasadorul Zoo București al acestei specii. Este mereu atentă și vioaie în cadrul amplasamentului său.
Politica de cookies Termeni și condiții Adresa: Vadul Moldovei 4, Bucuresti Email: contact@bucurestizoo.ro Preț bilete Facebook
Site-ul bucurestizoo.ro utilizează fișiere de tip Cookie pentru a vă oferi o experiență mai bună atunci când navigați pe siteul nostru. Această prelucrare se bazează pe consimțământul dumneavoastră exprimat pe site sau prin setările din browserul dumneavoastră.