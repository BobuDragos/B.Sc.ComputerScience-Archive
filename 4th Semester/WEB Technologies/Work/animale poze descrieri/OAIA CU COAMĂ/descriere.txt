Prezentare generală
 
Transparență
 
Informații vizitatori
 
Contact
 Grădina ZOO
ACASĂ
 
HARTA ZOO
 
ANIMALE
 
INFO
 
EDUCAȚIE
 
PROGRAM
SEARCH …
OAIA CU COAMĂ

(Amotragus lervia)

Clasa: Mammalia

Ordin: Artiodactyla

Familie: Bovidae

Gen: Ammotragus

Specie: A. lervia

Distribuție: Africa

Habitat: zone aride de munte

Dimensiuni: corp: 130 – 170 cm, coarne: 80 cm

Greutate: 40 – 145 kg

Perioada de gestație: 22 săptămâni

Număr pui la naștere: 1 (foarte rar 2)

Hrană: erbivoră

Speranța de viață: 10 – 15 ani

Status de conservare: vulnerabil


GENERAL
Oaia cu coamă are blana de culoare maro-nisipoasă, mai închisă în funcție de vârstă, cu o linie mai întunecată de-a lungul spatelui. Partea superioară și părțile exterioare ale picioarelor sunt maroniu-roșcat sau gri-maroniu.

Blana prezintă o coamă scurtă și dreaptă pe gât și umeri și una mult mai lungă pe grumaz, regiunea toracică și partea de sus a picioarelor din față.

Coarnele au o secțiune transversală triunghiulară. Coarnele sunt direcționate spre exterior, înapoi, apoi spre interior, în formă de semilună, și ajung până la 80 cm. Coarnele sunt destul de netede, cu mici riduri evidente la bază, pe măsură ce animalul se maturizează.


HABITAT
Oile cu coamă trăiesc, în mod natural, în Africa de Nord: Algeria, Tunisia, nordul Ciadului, Egipt, Libia, Mali, Mauritania, Maroc, Niger și Sudan (la vest de Nil și în Dealurile Mării Roșii la est de Nil).

Oile cu coamă sunt foarte agile și pot atinge un salt în picioare de peste 2 metri, fiind bine adaptate habitatului lor, care constă în munți și canioane abrupte.

Deseori, fug la primul semn de pericol, de obicei, alergând spre cele mai înalte regiuni.


HRANA
Oile cu coamă trăiesc în zonele muntoase aride, în care pasc ierburi, tufișuri și licheni. Sunt apte să-și asigure necesarul de apă din alimentele cu care se hrănesc, dar dacă găsesc o sursă de apă, beau în cantități însemnate.


CONSERVARE
Habitatul arid în care trăiesc și numărul de pui la naștere – unul sau, foarte rar, doi, fac ca situația oilor cu coamă să fie vulnerabilă.


LA ZOO BUCUREȘTI
Oaia cu coamă sau Oaia berberă este reprezentată prin 5 exemplare la Zoo București și vă așteaptă să le vizitați!

Politica de cookies Termeni și condiții Adresa: Vadul Moldovei 4, Bucuresti Email: contact@bucurestizoo.ro Preț bilete Facebook
Site-ul bucurestizoo.ro utilizează fișiere de tip Cookie pentru a vă oferi o experiență mai bună atunci când navigați pe siteul nostru. Această prelucrare se bazează pe consimțământul dumneavoastră exprimat pe site sau prin setările din browserul dumneavoastră.