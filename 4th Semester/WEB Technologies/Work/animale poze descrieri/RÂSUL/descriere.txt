Prezentare generală
 
Transparență
 
Informații vizitatori
 
Contact
 Grădina ZOO
ACASĂ
 
HARTA ZOO
 
ANIMALE
 
INFO
 
EDUCAȚIE
 
PROGRAM
SEARCH …
RÂSUL

(Felis lynx)

Clasa: Mammalia

Ordin: Carnivora

Familie: Felidae

Gen: Lynx

Specie: L. lynx

Distribuție: Europa, Asia

Habitat: păduri din regiuni muntoase

Dimensiuni:

– lungimea corpului: 80 – 130 cm

– lungimea cozii: 11 – 25 cm

Greutate:

– masculul: 18 – 38 kg

– femela: 8 – 21 kg

Maturitate sexuală: 2 ani

Reproducere: martie și aprilie

Perioada de gestație: 65 – 90 zile

Număr pui la naștere: 2 – 4 pui

Hrană: șoareci, iepuri, cerbi, oi, păsări, mamifere

Speranța de viață: 20 ani

Status de conservare: risc scăzut în creștere


GENERAL
Râșii, ca toate felinele, au fața rotunjită și botul relativ scurt. Maxilarul lor inferior este masiv și îi ajută să muște cu forță, să apuce și să străpungă prada.

Sunt acoperiți cu blană moale de culoare de fond gri, rubinie sau gălbuie și care are trei desene predominante: dungi, pete sau simplu, care le asigură camuflajul perfect, imitând efectul razelor soarelui prin frunze.

Râșii au cinci degete la membrele anterioare și patru la cele posterioare și fiecare deget are o gheară curbată retractilă pentru apucarea prăzii. Când se cațără ghearele sar înainte printr-un mecanism asemănător unui briceag.

Au simțuri ascuțite. Ochii mari, cu pupile care se contractă până devin un mic orificiu sau se dilată mult, le permit să aprecieze distanțele cu precizie, atât pe timpul zilei cât și pe timpul nopții.

Urechile sunt mari, mobile și sub formă de pâlnie pentru a capta sunetele emise de pradă.

Râșii sunt solitari.

 


HABITAT
Habitatul râșilor este foarte variat. Râsul carpatin, râsul roșu și râsul canadian sunt reprezentați de populații destul de mari pentru a asigura continuitatea speciei. Râsul iberic este pe cale de dispariție, doar 84-143 exemplare de această specie mai trăind în Spania. Prezența râșilor în Portugalia este incertă.

Râsul carpatin trăiește în multe zone ale Europei și Asiei, de aceea este numit și râsul eurasiatic. Toată populația acestei specii este estimată la 55.000 de indivizi, din care majoritatea trăiește în Rusia. În țările Europei Centrale și România, de-a lungul Carpaților există o populație mare, dar amenințată, izolată și nestabilă a acestor feline. În afară Rusiei, cea mai mare populație a râșilor trăiește în România.


HRANA
Toate speciile de râși sunt carnivore, prădătoare și teritoriale, iar arealul lor ocupă de la 100 la aproxmativ 2.000 km², însă speciile europene au teritoriul limitat din cauza activității umane. Se pot întâlni mai ales în păduri din regiuni muntoase, dificil accesibile, bogate în vânatul potențial. Râșii sunt capabili să se cațăre, dar de obicei vânează la nivelul pământului. Râșii nu acceptă vulpile și pisicile sălbatice în compania lor și le îndepărtează. Râșii sunt activi și vânează în special noaptea.

Prada lor constă mai ales din cerbi, capre, oi și mamifere copitate asemănătoare, până la 4 ori mărimea lor, dar, în lipsa acestora, vânează și iepuri de câmp, șoareci.


CONSERVARE
Amenințările majore pentru râși în Europa sunt prezența și persecuția oamenilor, de exemplu, vânarea pentru trofee sau din răzbunare de către crescătorii de animale, accidentele rutiere, pierderea și fragmentarea habitatului datorată, în principal, dezvoltării infrastructurii. La acestea se adaugă dispariția misterioasă a puilor masculi – posibil cauzată de o problemă genetică.

În ciuda eforturilor de protecție și a reintroducerii în Europa occidentală, râsul rămâne rar, cu risc redus în creștere.

LA ZOO BUCUREȘTI
Cele două exemplare de râși de la Zoo București vă așteaptă să le vizitați.

Politica de cookies Termeni și condiții Adresa: Vadul Moldovei 4, Bucuresti Email: contact@bucurestizoo.ro Preț bilete Facebook
Site-ul bucurestizoo.ro utilizează fișiere de tip Cookie pentru a vă oferi o experiență mai bună atunci când navigați pe siteul nostru. Această prelucrare se bazează pe consimțământul dumneavoastră exprimat pe site sau prin setările din browserul dumneavoastră.