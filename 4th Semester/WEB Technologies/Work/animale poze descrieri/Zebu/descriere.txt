Prezentare generală
 
Transparență
 
Informații vizitatori
 
Contact
 Grădina ZOO
ACASĂ
 
HARTA ZOO
 
ANIMALE
 
INFO
 
EDUCAȚIE
 
PROGRAM
SEARCH …
Zebu

Clasă: Mammalia

Ordin: Artiodactyla

Subordin: Ruminantia

Familie: Bovidae

Gen: Bos

Specie: Bos taurus

Subspecie: Bos taurus Indicus

Origine: Asia de Sud

Înălțime: 86-106 cm

Greutate: 150-200 kg

Speranța de viață: 12-16 ani

Număr de pui la naștere: 1

Modul de viață: Turma

Viteza maximă ce o poate atinge: 40 km/h

Status de conservare: risc scăzut


GENERAL
Zebu, cunoscut și sub denumirea de  bovină cu cocoașă sau bovina indiană, este o specie sau subspecie de bovine originare din Asia de Sud. Caracteristice zebu sunt umflaturile de pe umeri, pieptul mare și urechile uneori îndoite. Sunt bine adaptate pentru a rezista temperaturilor ridicate și sunt întălnite în țările tropicale, atât  zebu de rasa pură, cât și bovinele taurine, celalalt tip de bovine domestice.

Zebu este una dintre cele mai mici specii de bovine din lume, masculul ajungând la o înalțime de puțin peste un metru. De asemenea, zebu are aproximativ jumătate din greutatea unei vaci.  Dimensiunea mica este considerată motivul pentru care aceasta bovina este capabilă de a supraviețui climatului tropical, unde alte specii de vite nu se pot adapta atât de ușor.

Zebu sunt cunoscute pentru laptele pe care îl produc, pentru carnea specială, dar  și pentru produse secundare cum sunt pielea, balegarul pentru combustibil și gunoiul de grajd.

Bovinele Zebu sunt considerate a fi derivate din bourul indian, uneori fiind văzute drept subspecii. Cercetările arheologice, bazându-se pe picturile de pe ceramică și pietre, au sugerat ca  speciile erau prezente in Egipt in jurul anului 2000 i. Hr. și se considerau a fi importate din estul sau sudul țării. De asemenea, se crede ca Bos indicus a apărut pentru prima dată in Africa Subsahariana între 700 și 1500 i.Hr. și a fost introdus în Cornul Africii în jurul anului 1000 i.Hr.

Sunt cunoscute aproximativ 75 de rase de zebu, împărțite uniform între rasele africane și cele din Asia de Sud.

În ceea ce privește reproducerea, Zebu încep reproducerea în jurul vârstei de 3 ani și 6 luni, fiind considerați destul de maturi din acest moment. Aceasta se bazează foarte mult pe dezvoltarea corpului lor pentru a rezista la ducerea sarcinii și la lactație. Reproducerea timpurie poate crea un stres mult prea mare asupra corpului și poate scurta durata de viata. Timpul de sarcină ține până la aproximativ 285 de zile, dar poate varia în funcție de vârsta și nutriția mamei. Sexul vițelului poate, de asemenea, să afecteze timpul de sarcină, deoarece vițeii de sex masculin sunt purtați în pântece o perioada mai scurtă decât femelele. Locația, rasa, greutate corporală și sezonul afectează sănătatea generală a animalului și pot afecta și perioada de sarcină.

HABITAT
Zebu este o specie de bovine nativă din jungla Asiei de Sud, fiind printre singurele bovine care se pot adapta tropicelor calduroase. Se poate gasi și in Africa, unde a fost transportat acum mulți ani din Asia. Mai mult decât atât, Zebu a fost dus și în America de Sud unde sunt într-o continuă creștere.

Datorită dimensiunii și a abilității de adaptabilitate la climatul tropical, zebu a fost domesticit atât în zona natală din Asia de Sud, cât și în Africa, fiind utilizat preponderent pentru lucrările agricole mai ușoare. Zebu este, de asemenea, cunoscut pentru carne, însă în India, locul de unde se crede că provine, este considerat un animal sacru.

HRANA
Fiind erbivore, se hrănesc în special cu vegetație, iarbă, semințele și florile fiind hrana lor favorită.

CONSERVARE
Se consideră ca există aproape 4 milioane de ferme de bovine Zebu în întreaga lumea, cel mai mare număr fiind intâlnit în India, Brazilia și Statele Unite. Zeb-ul salbatic poate fi încă găsit în turme mici în Asia de Sud, însă numarul lor nu mai este atât de mare, cauza acestui lucru fiind în cea mai mare parte defrișările în exces.


LA ZOO BUCUREȘTI
Zoo București are în colecție un mascul Zebu, care abia așteaptă să vă cunoască!

Politica de cookies Termeni și condiții Adresa: Vadul Moldovei 4, Bucuresti Email: contact@bucurestizoo.ro Preț bilete Facebook
Site-ul bucurestizoo.ro utilizează fișiere de tip Cookie pentru a vă oferi o experiență mai bună atunci când navigați pe siteul nostru. Această prelucrare se bazează pe consimțământul dumneavoastră exprimat pe site sau prin setările din browserul dumneavoastră.