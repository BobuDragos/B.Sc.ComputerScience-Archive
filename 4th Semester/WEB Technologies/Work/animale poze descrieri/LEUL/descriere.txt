Prezentare generală
 
Transparență
 
Informații vizitatori
 
Contact
 Grădina ZOO
ACASĂ
 
HARTA ZOO
 
ANIMALE
 
INFO
 
EDUCAȚIE
 
PROGRAM
SEARCH …
Video Player
LEUL

(Panthera leo)

Clasa: Mammalia

Ordin: Carnivoră

Familie: Felidae

Gen: Panthera

Specie: Leo

Răspândire: Africa și în Pădurea Gir din India

Dimensiuni:  Masculul 1.7 – 2.5 m, femela 1.4 – 1.7 m

Greutate:  Masculul 150-225 kg, femela 120-150 kg.

Perioada de gestație: 3,5 luni

Număr pui la naștere:  1-6

Speranța de viață: 15 ani sălbăticie, 30 ani captivitate


GENERAL
Leii diferă de ceilalți membri ai genului mare de feline, tigri, pantere, leoparzi și jaguari. Masculii adulți de leu sunt mult mai mari decât femelele și de obicei au o coamă impresionantă formată din păr în jurul gâtului. Culoarea, dimensiunea și abundența coamei variază între exemplare și în raport de vârstă. Funcția coamei este de a face ca masculii să arate mai impresionant pentru femele și mai intimidanți pentru masculii rivali. Coama groasă a leului îi protejează, de asemenea, gâtul împotriva ghearelor, în timpul luptelor cu alți masculi, în disputele teritoriale sau de împerechere.

Leul este singura felină cu adevărat sociabilă, care trăiește în grupuri ale căror dimensiuni variază ca dimensiuni și dinamică. Leii sunt animale nocturne sau crepusculare, petrecându-și cea mai mare parte din zi, în jur de 20 de ore, odihnindu-se. Motivele pentru care aceștia își petrec atât de mult timp odihnindu-se sunt determinate de necesitatea conservării energiei, lipsa prăzii, precum și pentru a suporta căldura din timpul zilei.

Leul vânează, de obicei, stând la pândă și apoi surprinde prada. Atunci când vânează și nu are șanse să prindă prada, leul va renunța la urmărire după 45-100 m. Acesta își sufocă sau sugrumă prada, ținând-o cu colții de gât, în același timp punând o labă pe nasul, gura sau traheea prăzii. În ciuda puterii sale mari și a eficienței de care dă dovadă, de multe ori leul ratează vânătoarea și nu prinde nimic.


HABITAT
Leul african trăiește în câmpie sau savană, cu o bază de pradă mare (cea mai mare parte ungulate) și care au o acoperire teritorială suficientă, disponibilă. În aceste habitate optime, leul este cel de-al doilea cel mai numeros prădător mare, după hienele Crocuta crocuta. Leul poate, de asemenea, trăi și în alte habitate, cu excepția pădurilor tropicale și a deșerturilor. Leul poate trăi în habitate împădurite, muntoase și semi-deșertice. Este capabil să trăiască la altitudini mari. Există o populație de lei în munții Bale din Etiopia la 4.240 m.

Leul asiatic trăiește în pădurile de tec – pădurea Gir din India.


HRANA
Leul este carnivor, iar dieta sa constă în: antilope gnu, girafe, bivoli, zebre, gazele, rozătoare, iepuri, păsări, reptile. Uneori acesta mai vânează și pui de elefanți, rinoceri sau hipopotami. Leul nu se va da în lături nici de la a fura prada altor carnivore, precum hiena. În timp ce își urmărește prada, un leu poate parcurge o distanță de 100 de metri în câteva secunde.

Leul este un carnivor care, de obicei, vânează în grupuri, dar prada este ucisă de un leu individual. Ei adesea ucid mai mult decât este necesar. Femelele-mame au mai multă dificultate în a vâna decât celelalte femele, prin urmare, în majoritatea cazurilor, femelele sunt cele care vânează. Masculii sunt mai agresivi în timpul hrănirii decât femelele, chiar dacă, mai puțin probabil, au ucis prada.

Leul african mănâncă cele mai comune ungulate mari din zonă. Unii tind să aibă propriile preferințe alimentare, să vizeze pradă mare, cum ar fi bivoli, girafe etc. Leii care nu reușesc să captureze pradă mare vor mânca păsări, rozătoare, pești, ouă de struț, amfibieni și reptile.

 


CONSERVARE
Numărul exemplarelor de lei a suferit o scădere de aproximativ 43% în ultimii 21 ani (aproximativ 3 generații de lei, 1993 – 2014).

Panthera leo leo (leii barbari) și P.I. melanochaita (leii cape) sunt două subspecii dispărute ale leului african.

Populațiile de lei africani au scăzut considerabil în Africa de Vest, iar în multe țări africane acestea sunt restrânse la zonele protejate.

La nivel internațional se urmăresc soluții adaptate pentru crearea legăturilor între rezervațiile sălbatice, pentru a evita pierderea viabilității genetice a speciei.

Leii asiatici, P.I. persica, se limitează la o populație din rezervația forestieră Gir din India, alcătuită din mai puțin de 200 de indivizi maturi. Leul asiatic este listat în cadrul Listei Roșii a IUCN ca fiind amenințat critic cu dispariția și este inclus în cadrul Anexei I la Convenția CITES.

Sanctuarul din Palpur-Kuno Wildlife din nord-vestul statului Madhya Pradesh a fost identificat ca un potențial habitat de reintroducere a acestei specii în India. Amenințările speciei în Pădurea Gir din India includ și proximitatea oamenilor și degradarea habitatelor.


LA ZOO BUCUREȘTI
Mark și Ella, ambasadorii acestei specii sunt îndrăgostiții de la Zoo București. Amplasamentul modern creat pentru ei, cu elemente ce permit dezvoltarea comportamentului natural este de natură a reda mediul nativ și de a transmite vizitatorului modul de viață  specific al leilor.


Ziua Internațională a Leului, 10 august!
Mark și Ella au fost răsfățații Zoo București, primind cadouri speciale.

Politica de cookies Termeni și condiții Adresa: Vadul Moldovei 4, Bucuresti Email: contact@bucurestizoo.ro Preț bilete Facebook
Site-ul bucurestizoo.ro utilizează fișiere de tip Cookie pentru a vă oferi o experiență mai bună atunci când navigați pe siteul nostru. Această prelucrare se bazează pe consimțământul dumneavoastră exprimat pe site sau prin setările din browserul dumneavoastră.